\documentclass[../../Atom-ogMolekylefysik.tex]{subfiles}
\begin{document}
\section{Finstruktur i atomer}
\subsection{Atomers magnetisering}
Det vi skal se nu er en ret sjov konsekvens af kvantemekanikken, som blandt andet bruges til atomure og måling af hydrogen i rummet (\SI{21}{\centi\metre} linjen). For at komme frem til denne konsekvens, skal vi dog først lige forbi noget elektromagnetisme. En ladning i bevægelse vil danne en magnetisk felt. Tilsvarende vil en ladning der bevæger sig igennem et elektrisk felt opleve det, som et magnetisk felt på formen:
\begin{equation}
    \v{B}=-\frac{1}{c^2}\v{v}\times\v{E}
\end{equation}
Denne formel kan udledes fra den specielle relativitetsteori, hvor elektriske og magnetiske felter er to sider af samme sag. Vi vil dog ikke vise det her, men i stedet benytte det. Hvis du dog skulle have lyst til at lære mere om den, kan der henvises til stort set alle bøger om speciel relativitetsteori, da det er et meget kendt eksempel at vise.

Det elektriske felt vi skal se på, er det felt, som elektronen udsender. Ligesom vi med tyngdekraften har $F_\text{tyngde}=-\pdif{r}{V}$, hvor $V$ er tyngdepotentialet, kan vi gøre det samme for det elektriske felt, hvis vi bruger det elektrostatiske potentiale, som er givet ved $V=\frac{1}{4\pi\epsilon_0}\frac{q_1q_2}{r}$. Kraften på en ladning i et elektrisk felt er givet ved: $\v F=e\v E$\footnote{Det elektriske felt minder på mange måder om tyngde accelerationen, hvor den tilsvarende formel er: $\v F=m\v g$.}. Vi ser dermed at $\v E=\frac{1}{e}\pdif{r}{V}\frac{\v{r}}{r}$ (minusset fra kraftformlen går ud med minusset fra elektronens ladning). Vi kan så sætte udtrykket for $V$ ind i udtrykket for $\v E$, hvilket giver:
\begin{equation}
    \v{E}=\frac{1}{e}\frac{\v{r}}{r}\pdif{r}{}\frac{1}{4\pi\epsilon_0}\frac{-e^2}{r}=\frac{e\v{r}}{4\pi\epsilon_0r^3}
\end{equation}
Hvilket vi sætter ind i formlen fra $\v B$-feltet, som så giver os:
\begin{equation}
    \v{B}=-\frac{1}{c^2}\v{v}\times\v{E}=-\frac{1}{c^2}\frac{e}{4\pi\epsilon_0r^3}\v{v}\times\v{r}
\end{equation}
Vi har så formlen for to krydsprodukter, der siger at $\v{a}\times\v{b}=-\v{b}\times\v{a}$.
Dette gør, så vi kommer af med fortegnet i vores udtryk. Vi bruger så det matematiske trick at gange med en på en smart måde, nemlig $1=\frac{m}{m}$. Det giver os følgende udtryk:
\begin{equation}
    \v{B}=\frac{1}{mc^2}\frac{e}{4\pi\epsilon_0r^3}\v{r}\times m\v{v}
\end{equation}
Vi kan her se, at udtrykket $\v{r}\times m\v{v}$ er det impulsmomentet, som vi kender fra klassisk mekanik (ligning \eqref{eq:L}). Kvantemekanisk har impulsmomentet enheder af $m\hbar$, hvor $m$ er kvantetallet, der kommer fra løsningen til Schrödingerligningen for hydrogenatomet.
%Vi kan derfor sige at $\v{r}\times m\v{v}=\hbar\hat{l}$, hvor $\hat{l}$ er den operator der måler projektionen af det impulsmomentet langs $z$-aksen, hvilket er det samme som $m$-kvantetallet.
Når vi kan observere noget klassisk, vil der altid være en kvantemekanisk analog, på trods af at det omvendte ikke altid er tilfældet. Det er derfor muligt at opstille en operator for det kvantemekaniske impulsmoment: $\v{r}\times m\v{v}=\hat{l}$.
Dette kan vi indsætte i udtrykket, og vi får derfor, at det $\v B$-felt som elektronen laver, når den flyver rundt om protonen kan beskrives ved følgende formel:
\begin{equation}
    \v{B}=\frac{\hbar}{mc^2}\frac{e}{4\pi\epsilon_0r^3}\hat{l}
\end{equation}
\subsubsection*{Spin-orbit kobling}
Et godt spørgsmål er så at spørge sig selv om, hvorfor vi gjorde alt det her? Grunden er, at de energiniveauer vi måler hydrogenatomet til at have, afhænger af hvor stort et magnetfelt der påvirker elektronen\
%Det er nemlig sådan at der er en kobling mellem elektronens spin og magnetiske felter, hvilket får energierne til at blive splittet op så de ikke kun afhænger af $E_n$,som jo er løsningen til Schrödingerligningen, men også afhænger af denne kobling mellem spinnet og impulsmomentet.
Elektroner har en egenskab der hedder spin. De fleste ting vi hidtil har set på, har haft en klassisk analog, men spin er strængt ikke-klassisk. Navnet er lidt misvisende, da elektronens spin ikke bare skyldes, at den roterer. Snarer er spin lige så fundamentalt for at beskrive partiklen, som dens ladning eller hvilemasse. Elektronen har et magnetisk dipolmoment, i stil med en stangmagnet, der vekselvirker med det magnetiske felt, elektronen føler i kraft af sin bevægelse omkring atomkernen.
%Hvis der er en kobling mellem to ting der påvirker energiniveauet af et system, så opskriver man denne kobling som en Hamiltonoperator og man kalder det også en Hamiltonoperator.
Energien af en magnetisk dipol i et $\v B$-felt kan skrives som et prikprodukt: $\v \mu\cdot \v B$.
For koblingen mellem spinnet og impulsmomentet får vi at koblingen er givet som $H_\text{s-o}=\v{\mu}\cdot\v{B}$, hvor vi kan indsætte vores nyligt fundne værdi for $\v{B}$ og inkludere at $\v{\mu}=g_s\mu_B\hat{s}$, hvor $\op s$ er spinoperatoren.
\begin{equation}
    \op H_\text{s-o}=-\v{\mu}\cdot\v{B}=-g_s\mu_B\hat{s}\frac{\hbar}{mc^2}\frac{e}{4\pi\epsilon_0r^3}\hat{l}=g_s\frac{\hbar^2}{2m^2c^2}\frac{e^2}{4\pi\epsilon_0r^3}\hat{s}\cdot\hat{l}
\end{equation}
Da Bohr magnetonen $\mu_B$ er givet ved: $\mu_B=\frac{e\hbar}{2m}$. Når vi arbejder med elektroner er Bohr magnetonen den oplagte enhed for magnetisk dipolmoment.

Vi har nu en ny Hamiltonoperator, der beskriver, hvordan elektronens bindingsenergi bliver påvirket, af det $\v B$-felt som elektronen laver omkring protonen. Måden hvorpå vi inkorporerer det i den Hamiltonoperator der beskriver bindingsenergien, er simpelthen at vi bare lægger dem sammen, så vi får:
\begin{equation}
    \op H_\text{tot}=\op H_\text{binding}+\op H_\text{s-o}
\end{equation}
Så når vi tager den nye Hamiltonoperator og udregner forventningsværdien af en tilstand, får vi:
\begin{align}
    \expect{E}&=\matrixel{\psi_{nlm}}{\op H_\text{tot}}{\psi_{n'l'm'}}\nonumber\\
    &=\matrixel{\psi_{nlm}}{\op H_\text{binding}}{\psi_{n'l'm'}}+\matrixel{\psi_{nlm}}{\op H_\text{s-o}}{\psi_{n'l'm'}}\\
    &=E_{n}+\alpha\matrixel{\psi_{nlm}}{\frac{\op{s}\cdot\op{l}}{r^3}}{\psi_{n'l'm'}}\nonumber
\end{align}
Her har vi gjort det smarte, at vi har absorberet alle konstanterne ind i $\alpha$, og $\alpha$ er derfor givet ved:
\begin{equation}
\alpha=\frac{g_s\hbar^2e^2}{2m^2c^24\pi\epsilon_0}
\end{equation}
$E_n$ er de stationære energier, vi i forvejen kender. Tilbage er at finde ud af, hvad $\left<\psi_{nlm}\right|\frac{\hat{s}\cdot\hat{l}}{r^3}\left|\psi_{n'l'm'}\right>$ er. Det svære i dette udtryk er at finde ud af, hvordan operatorne $\hat{s}$ og $\hat{l}$, virker på tilstandene $\psi_{nlm}$. Det første vi skal teste er, om de kommuterer med Hamiltonoperatoren for bindingsenergien. Grunden til at vi spørger om dette er, at tilstandene $\psi_{nlm}$ er egentilstande for $\op H_\text{binding}$. Ved at tjekke om de to operatorer kommuterer med Hamiltonoperatoren, kan vi tjekke, om de har et komplet sæt af fælles egentilstande. Hvis vi har det, kan vi benytte Schrödingerligningen til at se, at når vi bruger en operator der virker på dens egentilstand, får vi en konstant gange egentilstanden, hvilket vil gøre det en del lettere at finde ud af, hvad $\left<\psi_{nlm}\right|\frac{\hat{s}\cdot\hat{l}}{r^3}\left|\psi_{n'l'm'}\right>$ er.

Vi fik $\op l$ fra et krydsprodukt, og har sidenhen behandlet den som en vektor. Det er heller ikke helt forkert, og det er muligt at finde komposanter af vektoren. Der er dog et problem, da det ikke er muligt at kende dem alle tre på en gang. Opstiller man en usikkerhedsrelation for et vilkårligt par vil vi finde, at vi ligesom for $p$ og $x$ ikke kan kende dem begge perfekt på en gang. Vi kan derimod finde længden $\op l^2$ og en af komposanterne. Her vælges: $\op l_z$. Det samme gælder for $\op s$, og er en af grundene til at spin minder om rotation i kvantemekanikken.
At vise at de to operatorer kommuterer kan være meget interessant og en lærerig øvelse i, hvordan man præcis gør det. Det er ret matematisk, og der er ikke særlig meget fysik indblandet i det. Vi vil derfor her bare give resultatet, så vi kan komme frem til den interessante fysik i problemet. Kommutatorerne er:
\begin{align}
    [\op l_x,\op l_y] &= i\hbar \op l_z \hspace{0.6cm}[\op l^2,\op l_z] = 0\nonumber\\
    [\hat{l_z},\hat{H}]&=0 \hspace{1cm}[\hat{l}^2,\hat{H}]=0\\
    [\hat{s_z},\hat{H}]&=0 \hspace{1cm}[\hat{s}^2,\hat{H}]=0\nonumber
\end{align}
Hvilket betyder
at vores egentilstande $\psi_{nlm}$ også er egentilstande til disse operatorer. Egentilstandene for $\op l_z$ og $\op l^2$ operatorne kan vi allerede finde, da egenværdierne er givet ved: 
\begin{equation}
   \op l_z\psi_{nlm}=\hbar m\psi_{nlm} \hspace{1cm}\hat{l}^2\psi_{nlm}=\hbar^2l(l+1)\psi_{nlm} 
\end{equation}
For at beskrive hvad egenværdierne for spinoperatoren $\hat{s}$ er, skal vi først lige have deres egentilstande. Disse kan også udledes andre steder fra, men måden det sker på er egentlig også bare en masse matematik, så det vi vil gøre her, er bare at fortælle hvordan de ser ud. Man får dermed at spin egentilsatendene bare bliver $\chi_{sm_s}$ hvor der gælder at $\left<\chi_{sm_s}|\chi_{sm_s}\right>=1$. Disse funktioner har to kvantetal: $s$ og $m_s$. Egenværdierne for $\op s_z$ og $\hat{s}^2$ operatorne er:
\begin{equation}
   \hat{s}_z\chi_{sm_s}=\hbar m_s\chi_{sm_s} \hspace{1cm}\hat{s}^2\chi_{sm_s}=\hbar^2s(s+1)\chi_{sm_s} 
\end{equation}
Hvilket minder rigtig meget om egenværdierne for impulsmomentoperatorerne. Den totale bølgefunktion for en elektron er, derfor givet ved:
$\psi_e=\psi_{nlm}\chi{sm_s}$, og det er egentlig $\psi_e$, vi benytter, når vi udregner $\left<E\right>$. \\
Nu har vi fundet hvordan operatorerne $\hat{s}$ og $\hat{l}$, virker på vores egentilstande, er det nu vi skal til er at finde ud af, hvordan den koblede operator $\hat{s}\cdot\hat{l}$ virker. Det vi derfor gør er at definere det totale impulsmoment $j=s+l$, som har værdierne $j=|l+s|, |l+s|-1, \ldots, |l-s|$, og for hver j-værdi er der $m_j$-værdier, der ligesom med $m_l$ værdierne for tilstanden for hydrogenatomet har værdierne, $m_{j}=-j, -j+1, \ldots , j$. Så hvis vi har $l=1$ og $s=\frac{1}{2}$, så får vi følgende tilstande, $j=\frac{3}{2}, \frac{1}{2}$ med $m_j$ værdierne, $m_{j=\frac{3}{2}}=\frac{-3}{2}, \frac{-1}{2},\frac{1}{2},\frac{3}{2}$ og $m_{j=\frac{1}{2}}=\frac{-1}{2},\frac{1}{2}$.
Hvis vi i stedet havde valgt at opskrive det ved tilstandene $l$ og $s$, så ville vi for vores $l$ kvantetal få $l=1$, og $m_{l=1}=-1, 0, 1$. Dette kan vi kombinere med vores spin kvantetal og få for $s=\frac{1}{2}$, $m_{s=\frac{1}{2}}=\frac{-1}{2}, \frac{1}{2}$. Vi ser derfor, at vi for hvert $m_s$ kvantetal har 3 $m_l$ kvantetal, hvilket i alt giver os 6 tilstande, præcis ligesom med $j$ kvantetallet. De to forskellige måder at beskrive dette på er derfor ækvivalente. Derudover så er $\hat{j}$ operatorens egenværdier også givet ved:
\begin{equation}
    \hat{j}_z\left|j, m_j, s, l\right>=\hbar m_j\left|j, m_j, s, l\right> \hspace{1cm} \hat{j}^2\left|j, m_j, s, l\right>=\hbar^2 j(j+1)\left|j, m_j, s, l\right>
\end{equation}
Udover at være egentilstande for $\op j_z$ og $\op j^2$, er de også egentilstande for $\op s^2$ og $\op l^2$:
\begin{equation}
    \hat{s}^2\left|j, m_j, s, l\right>=\hbar^2 s(s+1)\left|j, m_j, s, l\right>\hspace{1cm}\hat{l}^2\left|j, m_j, s, l\right>=\hbar^2 l(l+1)\left|j, m_j, s, l\right>
\end{equation}
Okay, nu kan vi endelig komme videre med vores beskrivelse af, hvordan operatorerne $\hat{s}\cdot\hat{l}$ virker på vores tilstande. Vi kan nemlig benytte os af vores definition af $\hat{j}$ operatoren der jo siger: $\hat{j}=(\hat{s}+\hat{l})$, så hvis vi tager denne i anden får vi: 
\begin{equation}
    \hat{j}^2=(\hat{s}+\hat{l})^2=\hat{l}^2+\hat{s}^2+2\hat{s}\cdot\hat{l}
\end{equation}
Ud fra dette får vi, at $\hat{s}\cdot\hat{l}$ kan opskrives som:
\begin{equation}
    \hat{s}\cdot\hat{l}=\frac{1}{2}\left(\hat{j}^2-\hat{s}^2-\hat{l}^2\right)
\end{equation}
Når de anvendes på en tilstand får vi:
\begin{equation}
    \left<\psi_{nlm}\right|\frac{1}{2}\left(\hat{j}^2-\hat{s}^2-\hat{l}^2\right)\left|\psi_{n'l'm'}\right>=\frac{1}{2}\left(j(j+1)-s(s+1)-l(l+1)\right)\left<\psi_{nlm}|\psi_{n'l'm'}\right>
\end{equation}
Vi ser derfor at operatoren $\hat{s}\cdot\hat{l}$ bare bliver en konstant, som er bestemt af de specifikke $j$,$l$ og $s$ kvantetal vores tilstand består af. Vi har så bare tilbage, at det eneste vi mangler at finde ud af, er hvad følgende giver: $\left<\psi_{nlm}\right|\frac{1}{r^3}\left|\psi_{n'l'm'}\right>$. Dette er egentlig bare noget matematik, så vi vil ikke gå særlig meget igennem det, men i stedet bare skitsere at måden man løser dette på er, at man udfører integralet som dirac notationen beskriver  og så indse at det kun er den radielle del der har indflydelse, da $Y_l^m$ tilstandene jo ikke har noget at gøre med $\frac{1}{r^3}$, og vi får derfor:
\begin{equation}
    \matrixel{\psi_{nlm}}{\frac{1}{r^3}}{\psi_{n'l'm'}}=\int_{0}^{\infty}(R_n^l)^{*}\frac{1}{r^3}R_n^lr^2dr=\frac{1}{l(l+\frac{1}{2})(l+1)}\left(\frac{Z}{na_0}\right)^3
\end{equation}
Hvor $Z$ er antallet af protoner i kernen (1 for hydrogen, men dette gør det muligt at udregne forventningsværdien af $\frac{1}{r^3}$ for kerner med stor ladning og kun en enkelt elektron), og $a_0$ er den såkaldte Bohr radius defineret som: $a_0=\frac{\hbar^2}{(e^2/4\pi\epsilon_0)m_e }$.
Vi kan så samle alle trådene her til sidst og få at energiniveauerne i hydrogenatomet bliver splittet op med følgende værdier:
\begin{align}
    \nonumber\left<E\right>=&E_{n}+\frac{g_s\hbar^2e^2}{2m_e^2c^24\pi\epsilon_0}\frac{1}{l(l+\frac{1}{2})(l+1)}\left(\frac{Ze^2m_e}{n\hbar^24\pi\epsilon_0}\right)^3\frac{1}{2}\left(j(j+1)-s(s+1)-l(l+1)\right)\\
    =&E_{n}+
    \frac{g_sZ^3e^8m_e}{c^2n^3\hbar^44^5\pi^4\epsilon_0^4}
    \frac{\left(j(j+1)-s(s+1)-l(l+1)\right)}{l(l+\frac{1}{2})(l+1)}
\end{align}
Hvilket er spin-orbit koblingen, som alt sammen kommer fra interaktionen mellem spin og impulsmoment, givet ved udtrykket $\hat{s}\cdot\hat{l}$, og vi ser at hvis elektronens impulsmoment er 0, så bliver korrektionen til vores egenenergier 0. Nedenfor er en visualisering af hvordan tilstandene bliver splittet op, denne opsplitning er i størrelsesordenen $\frac{1}{100}$ af de egentlig energier, så størrelsesforholdet på billedet er ikke helt korrekt. Bogstaverne $S$, $P$, $D$ er desuden navne på de forskellige $L$ værdier, og tallet nede til højre for bogstaverne er $J$ værdien. Tallet foran bogstaverne angiver $n$ værdien. Dette er bare hvordan man har valgt at opskrive de forskellige tilstande, og rummer altså ikke noget nyt fysik. 
\begin{figure}[h]
    \centering
    \includegraphics[scale=1]{Atom-ogMolekylefysik/billeder/opsplitning.pdf}
    \caption{opsplitningen af energierne for n=1,2,3 for elektronen i hydrogenatomet. Her anvendes en meget kompakt notation for tilstandene, kaldet et term symbol. Tallet til venstre er $n$-kvantetallet. Bogstavet angiver $l$kvantetallet, med $S$ for $l=0$, $P$ for $l=1$, $D$ for $l=2$ og så videre. Tallet i sænket skrift er $j$-kvantetallet.}
\end{figure}

\subsubsection*{Generalisering til flere elektroner}
Hvis der er flere elektroner omkring atomkernen, kan vi generaliserer udtrykket ovenfor, så vi også kan beskrive koblingen mellem spin og impulsmomentet for disse, dette er relevant hvis man f.eks. vil beskrive spin-orbit opsplitningen i Helium eller andre atomer. Vi vil her gøre det for to elektroner, men metoden er valid for generalisering til $N$ elektroner.\\
\\
Hamiltonoperatoren for spin-orbit interaktionen for et par af elektroner er givet ved:
\begin{equation}
    H_{S-O}=\beta_{1}\hat{s}_1\cdot\hat{l}_1+\beta_2\hat{s}_2\cdot\hat{l}_2
\end{equation}
hvor
hvor $\beta_n$ er givet ved:
\begin{equation}
    \beta_n=\frac{g_sZ^3e^8m_e}{c^2n^3\hbar^44^5\pi^4\epsilon_0^4}\frac{1}{l_n(l_n+\frac{1}{2})(l_n+1)}
\end{equation}
hvilket betyder at værdien af $\beta$ afhænger af impulsmomentet.\\

I det forrige tilfælde var vi tilfredse med at opstille vores Hamiltonoperator på denne måde, fordi $l$ og $s$ ikke ændrede sig og da $l$ jo betegner impulsmomentet. For at det skal ændre sig, skal der komme en udefrakommende kraft der påvirker elektronen. I det tilfælde vi har nu, er det dog sådan, at $l_1$ og $l_2$ godt kan ændre sig og give hinanden lidt ekstra impulsmoment, hvis de til gengæld mister lidt selv. Dette betyder at $l_1$ og $l_2$ ikke er bevarede størrelser, men at det totale impulsmoment $L=l_1+l_2$ er. For at finde ud af, hvordan vi kan bruge det til at beskrive vores spin-orbit kobling for flere elektroner, skal vi nu til noget der er ret konceptuelt svært. Det er nemlig i kvantemekanik sådan, at man kan betragte både spinnet og impulsmomentet som vektorer. Dette skal ikke forstås, som at de er fysiske vektorer, man kan sætte ind i et koordinatsystem, men snarere at de kan beskrives i et specielt vektorrum, der er en matematisk konstruktion, hvis løsninger giver resultater, der passer med eksperimentelle resultater. Denne form for matematisk beskrivelse kaldes gruppeteori og er meget benyttet indenfor blandt andet partikel fysik. Vi vil ikke gennemgå den her, da den er ret matematisk abstrakt og kan være lidt svær at forstå. Vi opfordrer selvfølgelig til, at du kigger på det der hjemme, hvis det lyder interessant.
Det der dog har en del værdi for os, er at konsekvensen af at $l$ og $s$ kan beskrives som vektorer i det her abstrakte vektorrum er, at normale matematiske regler for hvordan vektorer fungerer også gælder her. Det betyder, at vi kan beskrive $l_1$ og $l_2$ ud fra deres projektion ned på store $L$. 
Dette kan klassisk beskrives ud fra følgende formel, hvor man gerne vil projicere vektoren $\v a$ ned på $\v b$.
\begin{equation}
    \v a_b = \frac{\v a\cdot \v b}{|{\v b}|^2}\v b
\end{equation}
\begin{figure}[h]
    \centering
    \includegraphics[scale=0.7]{Atom-ogMolekylefysik/billeder/projektion.pdf}
    \caption{Projektionen af en vektor $\v a$ ned på en vektor $\v b$}
    \label{fig:amo:vektor-projektion}
\end{figure}\\
Vi kan så ud fra denne formel udlede at projektionen af $l_1$ ned på $L$ må være givet ved:
\begin{equation}
    l_{1,L}=\frac{\left<\hat{l_1}\cdot\hat{L}\right>}{|L|^2}\hat{L}
\end{equation}
Denne formel er vigtig, da projektionen af $l_1$ og $l_2$ ned på $L$, tilsammen giver $L$, som man kan se af figur \ref{fig:amo:LS-projektion}:
\begin{figure}[h]
    \centering
    \includegraphics[scale=0.5]{Atom-ogMolekylefysik/billeder/LS-vektor.jpg}
    \caption{${l_1}$ og $l_2$ giver tilsammen L hvis man projicerer dem ned på L}
    \label{fig:amo:LS-projektion}
\end{figure}\\
Vi ser ud fra billedet, at det samme er gældende for spinnet af de to elektroner tilsammen bliver til et totalt spin $S$. Vi kan derfor omskrive vores Hamiltonoperator $H_\text{S-O}$ på følgende måde:
\begin{equation}
H_{S-O}=\beta_1\frac{\left<\hat{s_1}\cdot\hat{S}\right>}{\left<\hat{S}^2\right>}\hat{S}\cdot\frac{\left<\hat{l_1}\cdot\hat{L}\right>}{\left<\hat{L}^2\right>}\hat{L}+\beta_2\frac{\left<\hat{s_2}\cdot\hat{S}\right>}{\left<\hat{S}^2\right>}\hat{S}\cdot\frac{\left<\hat{l_2}\cdot\hat{L}\right>}{\left<\hat{L}^2\right>}\hat{L}
\end{equation}
Vi har så at $\left<\hat{L}^2\right>=L(L+1)$, som vi kender det fra tilfældet med en enkelt elektron. Her er forskellen bare at $L=l_1+l_2$, så $L$ har følgende værdier $L=|l_1+l_2|, |l_1+l_2-1|,..,|l_1-l_2|$. Så hvis $l_1=l_2=1$ så får L følgende værdier $L=2,1,0$, hvilket betyder at der kommer mange flere tilstande, og at energierne bliver splittet mere op end før. Det fungerer på samme måde med $S=s_1+s_2$, bortset fra at elektroner er fermioner, så de har altid spin halv dvs. $s_1=s_2=\frac{1}{2}$. 
Når vi skal udregne $\left<\hat{l_1}\cdot\hat{L}\right>$ så bruger vi at $L=l_1+l_2$ og får:
\begin{align}
    \left<\hat{l_1}\cdot\hat{L}\right>
    \nonumber=&\left<\hat{l_1}\cdot(\hat{l_1}+\hat{l_2})\right>\\
    \nonumber=&\left<\hat{l_1}\cdot\hat{l_1}+\hat{l_1}\cdot\hat{l_2}\right>\\
    =&\left<\hat{l_1}^2+\frac{1}{2}\left(\hat{L}^2-\hat{l_1}^2-\hat{l_2}^2 \right)\right>\\
    \nonumber=&\frac{1}{2}\left(L(L+1)+l_1(l_1+1)-l_2(l_2+1)\right)
\end{align}
Læg her mærke til at $l_1$ er positiv inde i parantesen hvis det i stedet er $\left<\hat{l_2}\cdot\hat{L}\right>$ vi vil udregne så vil $l_1$ være negativ og $l_2$ være positiv. Man udregner så $\left<\hat{s_1}\cdot\hat{S}\right>$ og $\left<\hat{s_2}\cdot\hat{S}\right>$ på samme måde. Dette giver så i alt resultatet:
\begin{align}
    H_{S-O}=\Bigg[&\beta_1\frac{(L(L+1)+l_1(l_1+1)-l_2(l_2+1))(S(S+1)+s_1(s_1+1)-s_2(s_2+1))}{4L(L+1)S(S+1)}\\
    +&\beta_2\frac{(L(L+1)-l_1(l_1+1)+l_2(l_2+1))(S(S+1)-s_1(s_1+1)+s_2(s_2+1))}{4L(L+1)S(S+1)}\Bigg]\hat{S}\cdot\hat{L}\nonumber
\end{align}
Herfra går man så over til at beskrive det totale impulsmomentmoment som: $\hat{J}=\hat{S}+\hat{L}$ og vi får så ligesom før at $\hat{S}\cdot\hat{L}=\frac{1}{2}\left(\hat{J}^2-\hat{S}^2-\hat{L}^2\right)$, hvor $J$ som sædvanlig har værdierne: $J=|L+S|,|L+S-1|,..,|L-S|$.
Som du kan se bliver det hurtigt totalt uoverskueligt at holde styr på alt dette. Derfor sætter man computere til at regne på disse ting, hvis man rent faktisk skal udregne hvordan opsplitningen foregår, når man har at gøre med flere elektroner. Nu har du set hvordan man rent praktisk skulle gøre det, så hvis du en dag keder dig en stille aften, kunne tiden fordrives ved at lave dette i hånden.
\end{document}