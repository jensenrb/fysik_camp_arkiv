
\section{Den tidsuafhængige Schrödingerligning}
Den generelle schrödingerligning er ret kompliceret at regne på, da den både er i 3 dimensioner og er tidsafhængig. Vi bliver derfor nød til at lave en række antagelser, så den bliver lidt nemmere at arbejde med.

Den første antagelse vi vil benytte er at vi kun vil se på tidsuafhængige potentialer. Denne approximation benyttes da matematikken for tidsafhængige potentialer bliver voldsomt kompliceret og svær at regne på. Derudover har det også vist sig at de fleste potentialer faktisk er relativt stabile over lang tid, og når de så endelig ændrer sig med tiden, så gør de det så tilpas langsomt, så man kan betragte hvert øjeblik som havende konstant potentiale og så løse schrödinger ligningen for med det tidsuafhængige potentiale, dvs. Schrödinger ligningen nu ser således ud:
\begin{equation*}
    i\hbar\pdif{t} \Psi =\frac{-\hbar^{2}}{2m}\nabla^{2}\Psi+V(\v r)\Psi
\end{equation*}
Den næste antagelse vi skal gøre os, er at vi nu vil begrænse os til 1 dimension. Dette lyder måske underligt, for er verden ikke normalt opbygget i 3 dimensioner?

Jo det er den egentlig, men hvis vi begrænser os til kun at arbejde i en dimension, så bliver matematikken en del nemmere og mange af de resultater vi når frem til i en dimension kan faktisk generaliseres til 2 og 3 dimensioner, så det er ikke spildt arbejde. Vi har nu reduceret Schrödinger ligningen til kun at være en funktion af $x$ og $t$:
\begin{equation*}
    i\hbar\pdif{t} \Psi=\frac{-\hbar^{2}}{2m}\pdif[2]{x} \Psi+V(x)\Psi
\end{equation*}
Den sidste antagelse vi skal gøre os er at vi nu antager seperation af variable. Dvs. at vi antager at bølgefunktionen som er en funktion af $x$ og $t$. $\Psi(x,t)$ kan skrives som: 
\begin{equation}
\Psi(x,t)=\psi(x)\phi(t)
\label{kvant:eq:tsep}
\end{equation}
Dette kan måske virke lidt underligt første gang man ser det, for smider vi ikke dermed nogle løsninger væk ved kun at se på løsninger af denne form?

Svaret er, at det gør vi faktisk, ved at antage dette ser vi bort fra en masse løsninger, men som et senere skal vise sig, så gør dette ikke noget, da de løsninger vi ender ud med ved at benytte denne metode faktisk er alt hvad vi har brug for, for at opnå alle tænkelige løsninger der giver fysisk mening. 

Lige som det er meget almindeligt af bruge $\Psi$ for den tidsafhængige bølgefunktion er det også meget almindeligt af bruge $\psi$ for den tidsuafhængige. Når vi skriver $\psi$ eller $\phi$ vil det være underforstået at det er $\psi(x)$ eller $\phi(t)$.

Hvis man sætter den sepererede løsning \eqref{kvant:eq:tsep} ind i schrödingerligningen og anvender kædereglen bliver scrödingerligningen:
\begin{equation}
i\hbar \psi \pdif{t}\phi = \frac{-\hbar^2}{2m}\phi\pdif[2]{x}\psi+V\phi\psi
\end{equation}
Det næste skrit er at dele med $phi\psi$ på begge sider. Det giver ligningen:

\begin{equation}
\frac{i\hbar}{\phi} \pdif{t}\phi = \frac{-\hbar^2}{2m\psi}\phi\pdif[2]{x}\psi+V(x)
\end{equation}

Det vi er nået frem til her er faktisk ret fantastisk. For hvis man kigger på venstre side af ligningen, så ser man kun ting der er afhængige af tiden $t$, og kigger man på højre siden, så ser man kun ting der er afhængige af position $x$. Det vi så her vil benytte er et af de ældste triks i bogen når det kommer til at løse partielle differentialligninger af flere variable. Når to sider af en ligning afhænger af hver deres uafhængige variabel, og de samtidig skal være lig med hinanden, så må de nødvendigvis begge to være lig med en konstant. Hvis man f.eks. sætter $t$ til at være en konstant $t=t_0$ så er det lige meget hvilken værdi af $x$ man vælger, højresiden vil altid være lig med venstresiden.

Vi vælger derfor en konstant og kalder denne for $E$ (Det kan allerede afsløres at $E$ er energien af systemet, men vi skal nok komme nærmere ind på hvorfor det er sådan), og Schrödinger ligningen kan nu opskrives på følgende måde:
\begin{equation}
\frac{i\hbar}{\phi} \pdif{t}\phi = \frac{-\hbar^2}{2m\psi}\phi\pdif[2]{x}\psi+V(x) = E
\end{equation}

Ud fra den rent tidsafhængige del kan man opstille en differentialligning der kun afhænger af $t$:

\begin{equation}
i\hbar\pdif{t}\phi = E\phi
\end{equation}
Tilsvarende kan man opstille en differentialligning der kun afhænger af $x$. Denne ligning er ret vigtig. Den kaldes den tidsuafhængige schrödingerligning.

\begin{equation}
\frac{-\hbar^2}{2m}\pdif[2]{x}\psi = E\psi
\end{equation}


Dette betyder at vi for at løse Schrödinger ligningen nu skal løse to seperate ligninger og så bagefter gange dem sammen for at få den totale løsning!

Den første af ligningerne indeholdende den tidsafhængige del er faktisk ret simpel, da dette jo bare er en differentialligning hvor den afledte af en funtion er lig med en konstant gang emed funktionen selv. Denne type differentialligninger løses af en eksponentialfunktion.
\begin{align}
    i\hbar\pdif{t}\phi&=E\phi\nonumber\\
    \pdif{t}\phi &=\frac{-iE}{\hbar}\phi\nonumber\\
    \phi&=A\cdot e^{\frac{-iEt}{\hbar}}
\end{align}
For at sandsylighedsfortilkningen af bølgefunktionen \eqref{kvant:eq:norm} holder må den være normeret. Det vil sige af $\braket{\Psi}{\Psi}=1$. Den letteste måde at opnå dette er at normere $\psi$ og $\phi$ enkeltvist. Det betyder at $\abs{A}^2=1$ det oplagte valg her er $1$.
\begin{equation}
    \phi=e^{\frac{-iEt}{\hbar}}
\end{equation}
Dette er faktisk ret utroligt, for det betyder at vi nu bare skal løse den tidsuafhængige Schrödinger ligning, hvor den vil bestemme $\psi$ og $E$, og så for at få den tidsafhængige løsning skal vi bare gange en faktor $e^{\frac{-iEt}{\hbar}}$ på.
Dvs. at alt vi skal gøre nu er at løse følgende den tidsuafhængige schråodingerligning:
\begin{equation*}
    \frac{-\hbar^{2}}{2m}\frac{\partial^2\psi}{\partial x^2}+V(x)\psi=E\psi
\end{equation*}
Uheldigvis viser det sig at dette i langt de fleste tilfælde vil være utrolig svært, da potentialet $V(x)$ kan antage alle former. Vi vælger derfor at kigge på nogle specielle potentialer, som optræder mange steder i naturen, og som giver en god indsigt i de underlige konsekvenser som der er af kvantemekanik.

Men først skal vi lige lave en lille omskrivning af Schrödingerligningen, så vi får:
\begin{align}
    \frac{-\hbar^{2}}{2m}\frac{\partial^2\psi}{\partial x^2}+V(x)\psi&=E\psi\nonumber\\
    \left[\frac{-\hbar^{2}}{2m}\frac{\partial^2}{\partial x^2}+V(x)\right]\psi&=E\psi\nonumber\\
    \hat{H}\psi&=E\psi
\end{align}
Hvor $\op{H}$ er den såkaldte Hamilton operator. Du har sikkert allerede regnet ud, at denne operator måler den totale energi i systemet, og ligesom i forløbet om analytisk mekanik, som i lige har haft, består den af summen af den kinetiske og den potentielle energi. Vil vil snakke meget mere om operatorere og hvordan de fungerer, samt hvad man kan bruge dem til og hvordan de bliver udledt i afsnittet om operatorer. Det du skal vide nu, er bare at når man bruger Hamiltonoperatoren på en tilstand, så får man energien af denne tilstand.
